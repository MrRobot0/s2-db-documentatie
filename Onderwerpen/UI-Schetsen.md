User Interface schetsen
===

Het schetsen van de user interface biedt inzicht in hoe bepaalde aspecten van de applicatie
kunnen werken. Iedere knop of element op het scherm biedt de mogelijkheid tot  gebruikersinteractie. Dit is ook het punt waarop de haalbaarheid van bepaalde requirements bepaald kan worden. Mogelijk blijkt een requirement bijvoorbeeld complexer dan verwacht en dient deze opgesplitst te worden in meerdere stappen. Zie figuur 1 voor een voorbeeld.

<figure>
    <img src="{{site.url}}/{{site.baseurl}}/img/ui-schets.jpg" alt="Figuur 1: Voorbeeld van een UI-schtets op een whiteboard">
    <figcaption>Figuur 1: Een voorbeeld van een UI-schets op een whiteboard</figcaption>
</figure>

Gevoelsmatig is het opstellen van schetsen voor ieder onderdeel van de te realiseren applicatie
vaak niet direct nuttig of relevant. Toch zal op een gegeven moment een beslissing genomen
moeten worden over de precieze indeling van een scherm. Het punt is dat de vormgeving van
een scherm vaak invloed heeft op de requirements en use cases. Wanneer er dus gewacht wordt met het vaststellen van de indelingen tot het moment van implementeren, is er een risico dat
iets toch onmogelijk blijkt of complexer is dan verwacht. Daarom loont het de moeite om op
voorhand zo volledig mogelijk te zijn bij het opstellen van deze schetsen. 

Een snelle schets op een whiteboard is vaak al voldoende om een goed beeld te geven van wat de bedoeling is, maar soms kan het zinvol zin om een tooltje te gebruiken om een iets leesbaardere versie van de UI-schets te maken. Er zijn op het [internet voldoende gratis en commerciÃ«le opties](https://blog.capterra.com/free-and-open-source-wireframe-tools/) te vinden.